{"name":"臭草","cover":"陈小春","content":["屯门阿飞老豆一早俾人做低咗","举目无亲屋企得番个盲眼阿婆","读书唔多十靓岁辍学做厨房","终极愿望自己开间大排档","娶个靓老婆","但系厨房佬身水又身汗","边有做大佬咁过瘾","咁风光","反正都系揸老牛","分别系切鸡定劈友","终于有日 拣左第二愿望 转咗行","I&#x27;ll fly away","我话过我唔会一世俾人睇死","想翻身演一出好戏","脚踏实地拉利几时先揸得起","I&#x27;ll fly away","尽地一铺反正条烂命值钱唔过三毫四","始终一天可找到转机","小倩系大陆黎到香港呢个拜金乐园","出身兰州体操团而家变左卖肉求存","凌空一字马日练又夜练","今时今日总算有用武之处","佢拣咗旺角大床","黎代替奥运弹床","狭窄既楼梯无数次上上落落","上上落落 再上上落落","几时至可以衣锦还乡","I&#x27;ll fly away","有人话职业系无分贵贱","想翻身演一出好戏","但点解剩得我俾人指指点点","I&#x27;ll fly away","唔系D男人要发泄边有我做得咁 cheap","始终一天可找到转机","有日阿飞搭上兰州小倩","同病相怜从此打得火热彻夜 缠绵","小倩小倩爱上不良少年","唔收佢钱不特止兼送埋个BB","阿飞誓神劈愿 照顾两母子","决定搵多意一次快钱从此洗心革面","但系佢估唔到BB未见就俾人","搞掂","未婚妈妈终于生咗BB","举目无亲确又真系生不逢时","心大心细应该捱生捱死揍大阿B","定系一走了之制造多一个孤儿","望见苏哈佢鼻涕连连","同个死鬼老豆实在有几分相似","血肉相连终于抱走BB","理得横风横雨山崩地裂战火连天","但如果有阿妈抱住 苏哈都会笑","苏哈开始学行路一步两步三步","爬起身又跌倒","人生仲有好既路","你条命生命生得唔好","老豆正一短命种","但你有日终会成功","因为你有个失败之母","金银满屋当然系好","咪搅搅震我都好满足","只要咪行我呢条路","臭瓮唔系一定出臭草","你唔系臭草 千祈唔好","臭瓮唔系一定出臭草","你唔系臭草 千祈唔好","千祈唔好 千祈唔好","I&#x27;ll fly away","有人话命运系无得选择","想翻身演一出好戏","定抑或条路由自己去拣","I&#x27;ll fly away","又或者做牛做马","做兵做贼都系咁鬼艰难","始终一天可找到转机","I&#x27;ll fly away"],"song":"7501"}